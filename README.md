# GitHub Copilot – tehokas työpari vai riskialtis renki? 

Tekoäly on mullistanut maailman vain muutamassa vuodessa ja siitä on tullut myös varteenotettava työkalu ohjelmakoodin kirjoittamiseen. GitHub on pilvipohjainen ohjelmistokehityksen alusta, jossa kehittäjät voivat hallita ja jakaa ohjelmakoodia.  GitHub on perustettu vuonna 2008 ja tänä päivänä sillä on jo yli 100 miljoonaa käyttäjää, mikä tekee siitä ehdottomasti maailman suurimman ohjelmoijien sosiaalisen verkoston. 

Copilot on Githubin lanseeraama tekoälypohjainen ohjelmointityökalu, joka osaa:

<ul> 
<li>Täydentää ohjelmakoodia</li>
<li>Luo funktioita</li>
<li>Auttaa koodin refaktoroinnissa</li>
</ul>

Copilot on laajalti käytössä ja monet ohjelmoijat vannovat sen nimeen, mutta samanaikaisesti ohjelmistonkehityksessä kuhistaan, että tekoäly kirjoittaa huonoa koodia nopeammin kuin me voimme sitä korjata. Onko Copilotista (ja muista vastaavista tekoälypohjaisista ohjelmointityökaluista) loputa enemmän haittaa vai hyötyä? 

<b>Copilot ohjelmistokehittäjän apuna</b>

Copilot nopeuttaa koodin kirjoittamista, siitä ei ole epäilystäkään. Ohjelma antaa ohjelmistokehittäjälle ehdotuksia ja ideoita koodia varten ja osaa myös itse kirjoittaa koodin ohjelmoijalle valmiiksi. Copilot on integroitu erilaisiin ohjelmointiympäristöihin kuten VS Codeen ja Visual Studioon, jolloin sitä voi sujuvasti käyttää koodaamisen ohessa. Copilot kehittyy koko ajan ja uusimmassa versiossa Copilot osaa jo suunnitella tehtäviä ja tehdä muutoksia itse. Copilotin kehittäminen on aloitettu vuonna 2021 ja jos miettii, että mihin kaikkeen se pystyy jo nyt, niin nähtäväksi jää mitä kaikkea se osaakaan esim. kymmenen vuoden päästä.

<b>Hyödyt</b>

<ul> 
<li>Nopeuttaa toistuvia koodausprosesseja</li>
<li>Tarjoaa ideoita ja ehdotuksia</li>
<li>Kehittyy koko ajana</li>
</ul>

Kontekstin ymmärtäminen on ollut yksi tekoälyn suurimmista haasteista. Tämä on ollut myös Copilotin haaste, sillä ymmärtämättä kokonaiskuvaa ja projektin logiikkaa, ehdotukset voivat olla virheellisiä ja viedä projektia ihan väärään suuntaan. Tässäkin Copilot on kuitenkin kehittynyt jo paljon ja ymmärtää projektin logiikkaa yksittäisiä riviehdotuksia pidemmälle. Copilotista on olemassa sekä ilmaisversio että maksullinen versio ja luonnollisesti maksullinen ymmärtää kokonaiskuvaa paremmin kuin ilmaisversio.

<b>Haasteet</b>

<ul> 
<li>Haasteita kokonaisuuden ymmärtämisen kanssa</li>
<li>Ilmaisversio on rajallinen</li>
</ul>

<b>Kehittäjä on aina vastuussa koodista</b>

Copilot vaikuttaa paperilla täydelliseltä työkaverilta, se auttaa ohjelmistokehittäjää koodin kirjoittamisessa ja kirjoittaa sitä myös valmiiksi. Työkalulla on kuitenkin myös paljon heikkouksia ja käsittelemme niitä seuraavaksi. Copilot on tehokas, mutta sen ehdotukset saattavat sisältää vakaviakin virheitä. Koodissa voi myös esiintyä turvallisuusongelmia, jotka päätyessään varsinaiseen ohjelmaan asti voivat olla todella iso ongelma. Copilotin kanssa pitäisikin aina muistaa se, että sen tuottamaan koodiin ei voi luottaa absoluuttisesti vaan kehittäjän on aina tarkistettava koodi. 

Opiskelijan näkökulmasta Copilot ja vastaavat työkalut ovat suoraan sanottuna vaarallisia. Jokaisen ohjelmistokehittäjän pitää osata koodata edes jollain tasolla ja tekoälyn käyttäminen koodauksessa voi merkittävästi heikentää noita taitoja. Voiko ”tekoälyoppinut” ohjelmistokehittäjä tarkistaa tekoälyn tuottamaan koodia ja löytää sieltä kaikki virheet? Todennäköisesti ei. 

<h2>Keskeistä muistaa Copilotia käyttäessä</h2>

<ul> 
<li>Tarkista <b>aina</b> tekoälyn tuottama koodi</li>
<li>Tiedosta turvallisuusriskit</li>
<li>Varmista, että ymmärrät koodin logiikan</li>
</ul>

<b>Tekoäly on loistava työkalu sopivan ohjelmistokehittäjän käsissä</b>

Kokeneelle ohjelmistokehittäjälle Copilot voi olla todella arvokas työkalu, joka lisää tehokkuutta. Kokenut kehittäjä osaa tarkastella tekoälyn kirjoittamaa koodia kriittisesti ja korjaa sen tekemät virheet. Tekoäly voi myös tarjota uusia ideoita ja näkökulmia, joita kehittäjä ei itse huomaa. Kokenut kehittäjä osaa myös tekoälyn ehdotuksista jättää huomiotta ne, jotka varmuudella tietää vääriksi, kun taas kokemattomampi ei välttämättä osaa suodattaa niitä. 

Copilot sopii myös erityisen hyvin sellaisiin projekteihin, joissa on paljon toistuvia yksinkertaisia tehtäviä. Näissäkin toki on äärimmäisen tärkeää, että tekoälyn tuottama koodi tarkistetaan, mutta ajallinen hyöty voi olla niin suuri, että olisi tyhmää olla hyödyntämättä tekoälyä. Tietoturva ja tekoäly eivät myöskään ole paras parivaljakko ja mikäli projektissa tietoturva-asiat on äärimmäisen tärkeitä niin ehkä tekoäly kannattaa unohtaa kokonaan. 

<b>Erinomainen renki – mutta huono isäntä</b>

GitHub Coplit on tällä hetkellä yksi markkinoiden parhaista ohjelmointityökaluista, mutta sen arvo riippuu täysin käyttäjän osaamisesta. Kokeneen ohjelmistokehittäjän käsissä se on tehokas tuottavuuden lisä ja vähentää kirjoitettavan koodin määrää. Aloittelijalle se taas voi olla jopa haitallinen, sillä sen kanssa ohjelmoinnin perusteet saattavat jäädä hyvinkin hatariksi ja tekoälyn tuottamaa koodia ei voi arvioida kriittisesti. Copilot on erinomainen renki – mutta huono isäntä. Se ei korvaa osaamista, mutta oikein käytettynä se nostaa ohjelmointikehityksen tehokkuuden ihan uudelle tasolle.  

Lähteet

Daws, R. (2025, April 4). GitHub boosts Copilot with agents, new models, and MCP support. Developer-Tech. https://www.developer-tech.com/news/github-boosts-copilot-agents-new-models-and-mcp-support/

Dohmke, T. (2023, January 25). 100 million developers and counting. The GitHub Blog. https://github.blog/news-insights/company-news/100-million-developers-and-counting/

Fu, Y., Liang, P., Tahir, A., Li, Z., Shahin, M., Yu, J., & Chen, J. (2025). Security weaknesses of copilot-generated code in github projects: An empirical study. ACM Transactions on Software Engineering and Methodology, 34(8), 1-34.

GitHub. (2025, March 6). GitHub Copilot updates in Visual Studio Code February release (v0.25), including improvements to agent mode and Next Edit Suggestions, general availability of custom instructions, and more! [Blog post]. The GitHub Blog. https://github.blog/changelog/2025-03-06-github-copilot-updates-in-visual-studio-code-february-release-v0-25-including-improvements-to-agent-mode-and-next-exit-suggestions-ga-of-custom-instructions-and-more/

Xebia. (2025, September 29). Weekly AI and tech news roundup [Blog post]. Tech Insights – Xebia. https://tech.xebia.ms/2025-09-29-Weekly-AI-and-Tech-News-Roundup.html
 


